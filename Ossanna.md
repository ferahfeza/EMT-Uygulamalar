# 3 Fazlı Asenkron Motorun Ossanna Daire Diyagramı
## 1. Giriş

Ossanna daire diyagramı, 3 fazlı asenkron motorunun kararlı hal çalışmasına ait bir diyagramdır. Motorun boşta ve kısadevre çalışma deneylerinden
elde edilen verilerle çizilir. Ossanna daire diyagramı, motorun çalışma karakteristiklerinin elde edilmesi için oldukça kullanışlıdır. Bu yazıda, 3 fazlı asenkron motorun ossanna daire diyagramının nasıl çizileceği anlatılacaktır.
## Boşta ve Kısadevre Çalışma Deneyleri Nasıl Yapılır?

Boşta ve kısadevre çalışma deneyleri aşağıdaki prosedürler ile gerçekleştirilir:

1. **Boşta Çalışma Deneyi**: Motorun mili serbest bırakılır ve motora nominal çalışma gerilimi uygulanır. Motorun boşta çalışmada şebekeden çektiği güç ve akımı ölçülür. Bu değerler$P_0$ve$I_0$olarak kaydedilir. Motora uygulanan gerilimi$V_0$olarak tanımlarsak, Boşta çalışmadaki güç faktörü şu şekilde hesaplanır:

$$\cos \phi_0 = \frac{P_0}{V_0 I_0}$$

2. **Kısadevre Çalışma Deneyi**: Motorun mili kilitlenir ve motora, tam yük akımını çekecek şekilde kısadevre gerilimi uygulanır. Motorun kısadevre çalışmada şebekeden çektiği güç ölçülür. Bu değerler$P_k$ve$I_k(=I_n)$olarak kaydedilir. Motora uygulanan gerilimi$V_k$olarak tanımlarsak, Kısadevre çalışmadaki güç faktörü şu şekilde hesaplanır:

$$\cos \phi_k = \frac{P_k}{V_k I_k}$$

## Ossanna Daire Diyagramı Nasıl Çizilir?
Ossanna daire diyagramı aşağıdaki adımlar ile çizilir:

İlk önce bir akım ölçeği tesbit edilir. Motora uygulanan gerilim bir dikey vektör olarak çizilir. Boşta çalışma deneyinde ölçülen akım, boşta çalışmadaki güç faktöründen belirlenen açı kadar gerilim vektöründen geride olacak şekilde, akım ölçeği oranında çizilir. Aynı şekilde kısadevre akımı da kısadevre çalışmadaki güç faktöründen belirlenen açı kadar gerilim vektöründen geride olacak şekilde, akım ölçeği oranında çizilir. Gerilim vektöründen$90^{\circ}$geride yatay bir eksen çizilir ve bu eksen **Elektrik Güç Ekseni** olarak tanımlanır. Boşta çalışma vektörünün ucundan Elektrik Güç Ekseni'ne paralel bir çizgi çizilir. Bu çizgi ile Eletrik Güç Ekseni arasaındaki mesafe, boşta çalışma gücünü temsil eder. Ossanna dairesinin merkezi, çizilen bu yatay eksen üzerindedir. Boşta çalışma vektörünün uç noktası$P_0$olarak, kısadevre çalışma vektörünün uç noktası ise$P_k$olarak işaretlenir.$P_0$ve$P_k$vektörlerinin uç noktası birleştirilerek çizilen eksen **Mekanik Güç Ekseni** olarak tanımlanır. Bu eksenin orta noktası bulunarak, bu noktadan$P_0$uç noktasından çizilen eksene bir dikme indirilir. Bu nota dairenin 
merkezidir. 